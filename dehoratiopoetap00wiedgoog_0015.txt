lO

· momentum et ipsein edendo ac bibendo ponit, eoque absur-
ditatis procedit, ut praestantiam ciborum, qui in cena appositi
sunt, coram convivis laudibus extollat, ita ut omnis sermo,
qui super cenam agitur, de voluptatibus epularum ipsis sit,
studiumque demonstret Nasidieni, ostentandi divitias atque
suam in epulis apparandis et exstruendis elegantiam. ¹)
Apparet igitur, Horatium neque in Stoicorum neque in
Epicureorum verba jurare, sed sine ira et studio, quidquid

Α in utraque disciplina modum excedere videbatur, reprehen-

dere. Sed quo accuratius ac melius, quid de utriusque
sectae praeceptis senserit, intelligere possimus, sententias
ejus, et quod ad physicam et quodjad ethicam attinet, diligen-
tius examinemus easque cum philosophorum illorum praecep-
tis comparemus oportet.

Ac primum quidem, quam de Dis opinionem* babuerit,
quaerendum esse videtur. Qua in re etiamsi quis cursim
modo, ut ajunt, Horatii libros transierit, concedet, reli-
gionem vulgi uberrimam ei ad carmina componenda copiam
suppeditasse. si enim lyrica ejus carmina perlustramus,
μ hymnos in singulorum Deorum honorem eum composuisse

videmus, ut carm. 1, ll et III, ll in Mercurium, I, 21 in
Dianam et Apollinem, Latonae liberos, I, 30, Ill, 36, IV, Ι
in Venerem, I, 31,1v‚ 6 in Apollinem, I, 35 in Fortunam,
ΙΙ, 19 et 111, 25 in Bacchum, quem in numerum notis-
simum quoque illud carmen saeculare referri potest. Saepis-

sime praeterea in carminibus ejus rerum ex mythologie
desumptarum mentionem factam esse constat. Nihilo tamen
secius negari nullo pacto potest, eum religioni vulgi non
eadem, qua vulgus imperitum, cum simplicitate ac creduli-
tate deditum fuisse, ita ut sententiae ejus in nonnullis

¹) cf. Krtlger ad sat. II, 8 praef.

 

