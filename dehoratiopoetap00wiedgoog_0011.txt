quadam via ac ratione philosophiae studio operam navasse

. neque ullam philosophorum sectam· proprie esse secutum,

Cognovit enim ille quidem, ut erat vir quavis liberali
doctrina politus, omnes philosophorum disciplinas et prae-
cipue eas, quae tunc temporis maxime apud Romanos flo-
rebant, sed si quando philosophiae praecepta poematis suis
inserit, ita iis utitur, ut inferiora ea semper artis poeticae
rationibus habeat ¹). Quamobrem siquis sine certis quibus·
dam destinatisque sententiis earmina Horatii legerit, sibi
persuadeat neeesse est, nunquam eum in ullius philosophi
partes omnino transire, sed revera eum esse, quod ipse se
esse dicit 2), ,nullius addictum jurare in verba magistri.“

Nobis igitur, quum in animo sit, de philosopho Horatio
disserere, etquid ipse de iis, quae ad philosophiam per·
tinent, quaestionibus senserit, exponendum erit, et de ratione
agendum, quae inter ejus sententias atque Stoicorum et
Epicureorum intercedere videatur. Hae enim solae philo-
sophorum sectae hae in quaestione respiciendae sunt3),
quum ipse earum tantum rationem habeat atque in iis toto
ejus philosophia nitatur, ut ex ipsius verbis elucet, quae
epist. Ι, l, 16 leguntur:

,Nunc agilis fio et mersor civilibus undis,
Virtutis uerae custos rigidusque satelles,

Nune in Aristippi ⁴) furtim praecepta relabor
Et mihi res, non me rebus subjungere conor.“

Minus diligenter si quis Horatii poemata legat, facile
eo adduci possit, ut eum a Stoicis omnino alienum esse

——-—-

1) cf. Weber, Horaz als Mensch und Dichter, pag. 33.

²) epist. Ι, 1, 14.

3) cf. Teuffel, Hist. litt. Rom, pag. 436.

⁴¹) Aristippum Cyrenaicum dicit, quem Epicurum auctorem secutum

esse constat.

 

